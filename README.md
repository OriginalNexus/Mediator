Mediator
===

*te scapă de calculator!*

![Mediator Image](http://originalnexus.github.io/Mediator/images/app_main_view.png)

# Descriere:

**Mediator** este o aplicație Android ce îți calculează mediile la școală simplu și corect. Calculul mediei este destul de simplu. De cele mai multe ori este realizat mintal, fără nici o problemă. În cazul unor medii mai complicate (cu multe note și o teză) se folosește un calculator pentru rapiditate și corectitudine. Însă nici așa nu e chiar simplu deoarece trebuie efectuate câteva calcule și rotunjiri.

**Mediator** simplifică totul și astfel îți poți calcula media cu ușurință. Tot ce trebuie să faci e să introduci notele și media va apărea instant.

## Caracteristici:

**Calculul Mediei** se face introducând notele în câmpul respectiv. Media va apărea imediat dedesubt în două forme: rotunjită și nerotunjită. Dacă este necesar putem introduce și teza în câmpul ei. Media este afișată automat respectând regula de calcul (nota din teză este 25% din media finală).

**Note în plus.** După ce ți-ai calculat media poți să afli ce note trebuie să obții în continuare pentru ați menține sau mări media. Să dăm un exemplu:

Andrei are nevoie de 5 note la matematică. Până acum el a luat doar **3** note și are media **7** (vezi figura). Aplicația îi poate spune lui Andrei care trebuie să fie următoarele două note ca el să obțină media **8** (doi de opt) sau să se mențină la media **7** (un cinci și un patru).

**Sertar de navigație.** Trăgând din partea stângă a ecranului sau apăsând pe butonul din stânga-sus, vom deschide un sertar de navigație de unde putem accesa principalele funcții ale aplicației: Mediator, Carnet de note, Setări, Ajutor și Despre.

**Carnetul de note** te ajută să îți gestionezi notele foarte simplu. Utilizatorul adaugă materiile de la școală și completează la fiecare pe parcursul anului notele obținute. Astfel el are mediile la toate obiectele deja făcute, putând analiza situația și progresul școlar fără efort. După ce apăsăm pe butonul + din partea de jos a ecranului, introducem numele materiei și aceasta va apărea în listă. Selecția unei materii ne va permite să edităm notele obținute, teza sau să o ștergem. De asemenea avem și un buton „Spre Mediator” ce ne va duce direct la acesta, completând automat notele și teza.

**Setările** conțin momentan doar posibilitatea de a alege tema aplicației ( *alb* sau *negru* ).

Pentru cei ce nu înțeleg ceva există un **Ajutor** ce explică în detaliu cum să folosești

De asemenea putem găsi link-uri și alte informații la secțiunea **Despre**.

# Public țintă:

## Elevi

Aplicația are ca scop să ușureze acest calcul al mediilor. Astfel putem renunța la calculatorul obișnuit (de buzunar sau din telefon) folosit de marea majoritatea a elevilor. Aceasta are ca avantaj eliminarea erorilor cauzate de utilizator (împărțirea la alt număr de note, nerotunjirea mediei la oral etc.) și o viteză mai mare de calcul.

Pe lângă acestea, folosind **_Note în plus_** elevii pot cunoaște notele minime ce trebuiesc obținute pentru a lua o anumită medie, motivându-i pe elevi să învețe pentru a ajunge la nivelul propus de ei.

**_Carnetul de note_** este util mai ales la sfârșit de semestru când se închid mediile. În loc să cauți prin carnetul real de note (care de regulă nu este complet) sau să întrebi dirigintele de materii la care nu îți mai aduci aminte ce note ai luat, completezi carnetul “virtual” de note pe parcursul anului și la final ai totul centralizat cu mediile deja făcute, putând repara unele dintre acestea.

## Profesori

Chiar dacă aplicația a fost inițial gândită pentru elevi, ea poate fi la fel de bine folosită și de profesori. Fie că aceștia vor să calculeze mediile elevilor la final de an/semestru sau să îndrepte mediile, aplicația va fi mereu de folos.

De menționat că introducerea notelor se face cu o **_tastatură specială_** creată doar pentru această aplicație. Ea conține toate notele de la 1 la 10, un buton de ștergere și un buton de închidere.

**Interfața** aplicație a fost _materializată_ și _simplificată_ pentru a avea un aspect plăcut și intuitiv fără a compromite funcționalitatea aplicației.

Ca un bonus, aplicația vine și cu o temă pe negru, ce poate fi selectată din setări.

# Cerințe de sistem:

Un telefon cu sistem de operare *Android 2.2* sau mai recent. Chiar dacă Android 2.2 este o versiune extrem de veche, aplicația arată și se comportă la fel.

# Link-uri:

- Site oficial: http://originalnexus.github.io/Mediator
- Google+: https://plus.google.com/103442886155774241507
- GitHub: https://github.com/OriginalNexus/Mediator

# Download și instalare:

Aplicația poate fi descărcată de pe site-ul oficial (vezi mai sus) la secțiunea _Download_. Se transferă pe telefon fișierul .apk și se deschide. Aplicația va fi instalată pe device.

# Programe folosite:

Aplicație a fost creată folosind **Android Studio** (împreună cu SDK-ul de la Android și alte extensii incluse în acesta) pe **Elementary OS**. Am ales acest sistem de operare din două motive: nu consumă așa multe resurse de memorie RAM (în comparație cu Windows) și are un aspect plăcut. Android Studio este un IDE bazat pe IntelliJ IDEA, creat de Google **_special_** pentru dezvoltatorii de aplicații Android. Alegerea a fost evidentă, dacă nu unică.

Site-ul a fost creat cu **Bootstrap** (fiind cross-platform, ușor de folosit și cu o interfață frumoasă) în **Sublime Text** (un editor de texte cu syntax highlighting) și hostat gratuit pe **GitHub Pages** (ce permite hostarea unui site versionat pe același repository cu proiectul

# Resurse externe:

- Android Studio: https://developer.android.com/sdk/index.html
- Android Asset Studio: https://romannurik.github.io/AndroidAssetStudio/index.html
- Android Support Library: http://developer.android.com/tools/support-library/index.html
- Android Developer: https://developer.android.com/index.html
- Floating Action Button: https://github.com/makovkastar/FloatingActionButton
- Material Design: http://www.google.ro/design/spec/material-design/introduction.html
- Material Icons: https://google.github.io/material-design-icons/
- Bootstrap: http://getbootstrap.com/
- Elementary OS: http://elementary.io/
- Sublime Text: http://www.sublimetext.com/
- StackOverflow: http://stackoverflow.com/
- GitHub Pages: https://pages.github.com/

# FAQ:

_Cum a apărut Mediatorul?_

Ideea mi-a venit la școală în timpul unei ore, când se încheiau mediile. Profesorul, din generozitate, a dorit să mărească mediile unor elevi și de asemenea să le închidă. Ne spunea la fiecare notele și noi ne chinuiam pe telefoane să calculăm cât ne mai trebuie să ne mărim media. Frustrat, am creat aplicația, atât pentru mine cât și pentru colegii mei.

Imediat după ce a fost creată, am realizat potențialul acesteia. Pe Google Play Store nu am găsit nici o aplicație asemănătoare, în ciuda faptului că este pe atât de simplă, pe atât

_De ce “Mediator”?_

Chiar dacă în DEX mediator înseamnă altceva, l-am considerat un nume potrivit, de vreme ce aplicația îți calculează media. (Mediator, medie)

_Aplicația este gratuită?_

Da. Chiar dacă momentan nu e pe Google Play, nu intenționez să o vând sau să adaug reclame la aceasta.

# Realizator:

Neacșu Răzvan, Colegiul Național ”Nicolae Bălcescu” Brăila. Mă găsești pe [Facebook](https://www.facebook.com/neacsu.razvan.75), [Google+](https://plus.google.com/114989395056130155654) și [Github](https://github.com/OriginalNexus).

# Licență

[The GNU General Public License v3.0](https://github.com/OriginalNexus/Mediator/blob/master/LICENSE)
